Тренировъчният лагер почти беше свършил, оставаше ми само още една седмица спаринги.
Когато се качих на ринга, забелязах, че нещо не е наред.
След това се опитах да тренирам в следващите два дни, но ставаше все по-зле и по-зле.
Без да навлизам в детайли, това беше контузия в бицепса.
С такава травма за съжаление нямаше как да се боксирам.
След допълнителни изследвания се разбра, че трябва да имам 4-5 седмици почивка.
Такива неща стават в спорта.
Виждал съм го много пъти.
И при други боксьори това се случва доста често.
Не е нещо, което можеш да контролираш.
Просто става.
Ние сме в спорт, в който се раздаваш максимално, за да влезеш в най-добрата възможна форма.
Такива случайни неща винаги може да се случат на един спортист.
Лошо е не само за мен, но и за опонента ми, който също е бил в период на подготовка.
За щастие само отложихме за известно време мача, но виждам и позитивни неща.
След това нещо Кубрат Пулев – както сам каза и той – имаше повече време да се подготви, а това означава, че ще бъде в по-добра форма за мача, отколкото щеше да е през септември.
Считам, че с представянето си Пулев ще се хареса на публиката.
Четири седмици се възстановявах и контузията отшумя.
Не може да излезеш от форма за 4 седмици.
След това бавно започнах пак да тренирам.
Да, беше малко къса подготовка, но вярвам, че съм се справил много, много добре.
Подготовката този път беше 6 седмици, малко по-къса от предишната.
Но целта беше да не се получи претрениране.
Най-лошото нещо в спорта е да прекалиш с тренировките.
Не, здрав съм 100%, докторите ме увериха.
Не съм имал такива мисли и винаги се раздавам напълно.
Направихме същата програма в подготовката, каквато беше и преди.
Правя това, с което ще спечеля мача.
Сега съм добре, здрав съм и мога да пусна юмруците си да летят на 15 ноември.
В първата фаза имах от 8 до 10 спаринг партньори, които идваха и си отиваха.
Гост ми беше и олимпийският шампион Антъни Джошуа.
Бях впечатлен от него.
Той искаше да се учи много и показа добра форма на ринга.
Кевин Джонсън също беше на лагера.
Готвя се за съперник, който преди всичко е много самоуверен.
Вярвам, че той не е добил толкова голям опит, но има огромно желание.
Още на пресконференцията през юни показа голяма самоувереност.
Той не мисли за възможна загуба, мисли само за победата.
В ранглистите той е на високи позиции, бил се е с хора, които са по-високи и от мен – като Димитренко, Устинов и други.
Представя се добре.
Често приключва мачовете преди края.
Пулев има и добра кариера като аматьор, и като професионалист.
Той няма загубен мач на профи ринга.
Той наистина няма никакъв страх или притеснения.
Той не знае какво е това и никога не го е изпитвал.
Има добра техника, много добър прав удар.
Пази дистанцията добре, трудно е да го стигнеш.
Така стана на мача му с Травис Уокър – той не загуби линията си, вървеше по своя път и в края беше победител.
Вярвам, че той знае, че не трябва да подценява шампиона.
Предполагам каква тактика е измислил треньорът му, който е много опитен и има много прилики с моя бивш треньор Фриц Здунек.
Мисля, че с отлагането на мача те са имали още повече време да ме анализират и да подготвят по-добре стратегиите си срещу мен.
Вълнувам се да видя какво ще стане на ринга.
Не мога да обещая прекалено много.
Аз ще направя това, което мога.
Ако мачът свърши бързо, така да бъде.
Ако продължи повече - също.
Важното е да продължа да защитавам титлата си и да остана успешно на ринга.
Всичко, което изредихте.
Пасва му.
Има някакви неща при него, психически не е много стегнат, както казват тук, в Германия.
Заради държанието си и действията си той не влиза в рамка.
В началото мислех, че е забавно.
Но последните му изпълнения не са много забавни.
Последният му клип не показва истината.
Той мина с лодка покрай мен, момчетата му ме снимаха.
Знаех, че ще има провокация.
Но не беше забавно, когато паднах във водата.
Беше опасно.
Той беше на моторна лодка, а аз във водата.
Не бяхме при равни условия.
Да, това минава границата, удар под пояса е.
Мислех да подам официална жалба, защото някои неща не трябва да са позволени.
Можеше бързо да свърши с трагичен край.
Да, в началото беше забавно, но след това не е.
Той иска да привлече внимание, като напада шампиона.
Хареса ми как се представи срещу Виталий – с разкъсването на фланелката и цялото шоу, което направи.
Не разбирам какво му се е случило.
По едно време се заговори, че всичко това е режисирано.
Но ако е така, щях да взема и брат ми, той е добър актьор, щяхме да нагласим нещо.
Не мога да говоря за него, но от това, което говори, излиза, че той ще се появи.
Той знае точно къде съм и кога ще съм там.
Но не ми е проблем, мисля само за мача.
Научил съм се, че трябва да имаш търпение.
С времето всеки си получава заслуженото.
Някои хора вървят в една посока, от която аз се връщам.
С времето е имало много боксьори, които бяха сбъркали.
Дерек Чизора например имаше същите психически проблеми като Бригс, удари шамар на брат ми.
Откачи на пресконференция, хвърли бутилка по Дейвид Хей, а в следващия мач беше нокаутиран.
Има един израз "Съдбата е кучка" – всеки получава заслуженото си и същото важи за бокса.
Търпелив съм с него, може да му предложа мач, ако продължава да се развива на ринга.
Виждам, че вече е в топ 10, има титла на Северна Америка.
Така че може и да стигне до позиция, в която да излезе срещу мен.
Може и да реша да се срещнем.